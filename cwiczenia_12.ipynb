{
 "cells": [
  {
   "cell_type": "markdown",
   "id": "78e0fac9",
   "metadata": {},
   "source": [
    "# Ćwiczenia 12. LaTeX - prezentacje multimedialne, rysunki, tabele.\n",
    "\n",
    "Kontynuujemy tematykę dotyczącą LaTeXa. Celem dzisiejszych zajęć jest zapoznanie się z kolejnymi funkcjonalnościami. Nauczymy się tworzyć w LaTeXu rysunki, tabele oraz prezentacje multimedialne. Wykorzystamy w tym celu narzędzia wbudowane jak i dostępne pakiety."
   ]
  },
  {
   "cell_type": "markdown",
   "id": "74ad6a41",
   "metadata": {},
   "source": [
    "## Pakiet TikZ\n",
    "\n",
    "**TikZ** to skrót od *TikZ ist kein Zeichenprogramm*, co w języku niemieckim oznacza *TikZ nie jest programem do rysowania*. Jest to potężne narzędzie do tworzenia grafiki wektorowej w LaTeX, które pozwala na rysowanie złożonych diagramów, grafów, obrazów i innych elementów graficznych bezpośrednio w dokumencie LaTeX."
   ]
  },
  {
   "cell_type": "markdown",
   "id": "9391cc52",
   "metadata": {},
   "source": [
    "Wykonajmy kilka przykładów, aby zapoznać się z tym pakietam. W tym celu stwórzmy preambułę (jak na poprzednich zajęciach), dodając do niej jeszcze pakiet **tikz**\n",
    "\n",
    "```latex\n",
    "\n",
    "\\documentclass[a4paper,11pt]{article}\n",
    "\n",
    "\\usepackage[utf8]{inputenc}\n",
    "\\usepackage{polski}\n",
    "\\usepackage{amsmath}\n",
    "\\usepackage{mathtools}\n",
    "\\usepackage{tikz}\n",
    "%\\usepackage{pgfplots}        %ten pakiet dodamy później\n",
    "%\\pgfplotsset{width=10cm,compat=1.9}\n",
    "\n",
    "\\title{Trzeci dokument}\n",
    "\\author{Autor Dokumentu}\n",
    "\n",
    "\\begin{document}\n",
    "\n",
    "\\end{document}\n",
    "```\n"
   ]
  },
  {
   "cell_type": "markdown",
   "id": "94c9530f",
   "metadata": {},
   "source": [
    "Rysunki tworzymy używając środowiska **tikzpicture**. Będziemy używać trzech typów prostych komend, które służyć będą odpowiednio do rysowania, oznaczania i wypełniania:\n",
    "- \\draw,\n",
    "- \\node,\n",
    "- \\fill.\n",
    "\n",
    "Każda z tych komend ma szereg argumentów obowiązkowych oraz opcjonalnych. Należy pamiętać również, **aby po każdej komendzie umieścić średnik!**"
   ]
  },
  {
   "cell_type": "markdown",
   "id": "378850e6",
   "metadata": {},
   "source": [
    "### Proste rysunki\n",
    "\n",
    "Podstawowe narzędzia pakietu TikZ umożliwiają nam:\n",
    "\n",
    " - rysowanie linii różnej grubości, np. *ultra thin, very thin, thin, semithick, thick, very thick, ultra thick*, oraz w różnym stylu, np. (*densely/loosely*) *dashed, dotte*d, zakończonych strzałką (->, <-, <->, |->) lub nie,\n",
    " - rysowanie prostych figur geometrycznych z wypełnieniem lub bez,\n",
    " - rysowanie w kolorze (dostępna jest lista gotowych kolorów, np. blue, green, yellow, ale istnieje też możliwość definiowania własnych kolorów).\n",
    " \n",
    " W celu wykonania prostego rysunku posługujemy się komendą *\\draw*, po której w nawiasie kwadratowym wypisujemy parametry (np. grubość linii, styl, kolor) oraz podajemy współrzędne punktów, które chcemy połączyć linią. \n",
    " \n",
    "**Przykład 1.** Rysujemy kilka przykładów linii. W tym celu w środowisku `tikzpicture` użyj polecenia `\\draw`, a następnie wskaż współrzędne punktów, które chcesz połączyć separując je znakiem `--`. **Pamiętaj o średniku.** Możesz w ten sposób tworzyć także łamane łącząc wiele punktów. Używając argumentów opcjonalnych możesz zmieniać grubość linii, styl, kolor itd. (patrz wyżej). Możesz również używać współrzędnych biegunowych wpisując je nie po przecinku (jak kartezjańskie) ale po dwukropku . \n",
    "\n",
    "\n",
    "\n",
    "```latex\n",
    "\\begin{tikzpicture}[scale=2] %to będzie nasz rysunek\n",
    "\t\\draw (0,0) -- (1,1); %zwykła linia od punktu o współrzędnych (0,0) do punktu o współrzędnych (1,1)\n",
    "\t\n",
    "\t\\draw (0,0) -- (120:2);\n",
    "\t\n",
    "\t\\draw[thick, dashed, purple] (0,0) -- (2,0) -- (4,1); %linia pogrubiona, kreskowana, w kolorze różowym\n",
    "\t\n",
    "\t\\draw[line width=4pt, loosely dotted, olive] (0,0) -- (2,1); %linia grubości 4 punktów, kropkowana z dużymi odstępami, w kolorze oliwkowym\n",
    "\t\n",
    "\t\\draw[->, ultra thick, blue] (0,0) -- (1,-1); %linia zakończona strzałką, mocno pogrubiona, w kolorze niebieskim\n",
    "\t\n",
    "\\end{tikzpicture}\n",
    "```"
   ]
  },
  {
   "cell_type": "markdown",
   "id": "a0149099",
   "metadata": {},
   "source": [
    "### Skalowanie, rysowanie figur\n",
    "\n",
    "Aby przeskalować rysunek podajemy odpowiedni parametr zaraz na początku rysunku po \\begin{tikzpicture}, np. *[scale=2]* zwiększa rysunek dwukrotnie, *[scale=0.5]* zmniejsza rysunek dwukrotnie. Możemy również skalować rysunek względem tylko jednej współrzędnej używając odpowiednio parametrów *xscale* i *yscale*.\n",
    "\n",
    "Teraz pokażemy kilka przykładów jak narysować proste figury takie jak wielokąt, prostokąt, okrąg, elipsa. Wielokąty możemy utworzyć za pomocą łamanych dodając polecenie *cycle*. Do rysowania prostokąta możemy użyć także polcenia *rectangle* podając współrzędne przekątnej. Do wypełniania figur możemy po poleceniu *\\draw* użyć *fill* jako parametru opcjonalnego i po równości podać kolor wypełnienia. Polecenia *circle* i *ellipse* pozwalają na narysowanie okręgu i elipsy (patrz poniżej).\n",
    "\n",
    "**Przykład 2.** \n",
    "\n",
    "```latex\n",
    "    \\begin{tikzpicture}\n",
    "    \t\\draw [fill=cyan] (-3,0) -- (-1,0) -- (-2,2) -- cycle; %trójkąt wypełnionym kolorem jasno niebieskim, w podobny sposób można utworzyć dowolny wielokąt\n",
    "    \t\\draw [fill=teal] (0,0) rectangle (4,2); %prostokąt o wierzchołkach w punktach (0,0), (4,0), (4,2), (0,2) wypełniony kolorem zielononiebieskim\n",
    "    \t\\draw [orange, ultra thick] (6,1) circle [radius=1]; %okrąg o środku w punkcie (6,1) i promieniu 1 w kolorze pomarańczowym\n",
    "    \t\\draw [thick, dotted, fill=black, fill opacity=0.3] (10,1) ellipse (2cm and 1cm); %elipsa o środku w punkcie (10,1) i półosiach długości odpowiednio 2cm i 1cm, brzeg kropkowany, wypełnienie kolorem czarnym cieniowane w 30%\n",
    "    \\end{tikzpicture}\n",
    "```\n",
    "\n",
    "Proszę zwrócić uwagę, że jeśli rysowane obiekty będą się na siebie nachodziły, to TikZ będzie rysował je jeden na drugim w kolejności ustalonej w kodzie, czyli najpierw rysuje obiekt, który pojawia się w kodzie wcześniej."
   ]
  },
  {
   "cell_type": "markdown",
   "id": "606641e6",
   "metadata": {},
   "source": [
    "W kolejnych przykładach pokazujemy krzywe o ciekawszych kształtach. W drugim i trzecim przypadku kształt krzywej kontrolujemy ustalając pod jakim kątem krzywa \"wchodzi\" do swoich wierzchołków końcowych.\n",
    "\n",
    "**Przykład 3.**\n",
    "\n",
    "```latex\n",
    "    \\begin{tikzpicture}\n",
    "    \t\\draw [gray] (0,3) arc [radius=2, start angle=45, end angle= 225]; %łuk okręgu o środku w punkcie (0,3) i promieniu 2 zadany kątami 45 stopni i 225 stopni\n",
    "    \t\\draw[very thick] (2.5,0) to [out=30,in=200] (4.5,3); %krzywa łącząca punkty o współrzędnych (2.5,0) oraz (4.5,3), która wychodzi z pierwszego punktu pod kątem 30 stopni i wchodzi do drugiego pod kątem 200 stopni\n",
    "    \t\\draw [<->,thick, red] (6,0) to [out=90,in=180] (7,1)\n",
    "    to [out=0,in=180] (9,0) to [out=00,in=270] (10,1) ;\n",
    "    \\end{tikzpicture}\n",
    "```"
   ]
  },
  {
   "cell_type": "markdown",
   "id": "2f777e0d",
   "metadata": {},
   "source": [
    "### Wykresy w TikZ-ie\n",
    "\n",
    "Zacznijmy od narysowania układu współrzędnych:\n",
    "\n",
    "``` latex\n",
    "\n",
    "    \\draw [<->] (0,4.1) -- (0,0) -- (6.5,0);\n",
    "    \\draw [help lines] (0,0) grid (6.5,4.1); % siatka\n",
    "    \\node [below] at (6.5,0) {\\(x\\)};\n",
    "    \\node [left] at (0,4) {\\(y\\)};\n",
    "```\n",
    "\n",
    "Tu przy okazji korzystamy z wprowadzenia etykiet/napisów na wykresach i obrazkach. W tym celu podajemy współrzędne punktu, w którym ma się pojawić etykieta/napis i za pomocą parametru *left/right/above/below/above left/above right/below left/below right* ustalamy położenie.\n",
    "\n",
    "Aby narysować wykres funkcji stosujemy komendę *plot*. Proszę zwrócić uwagę, że wprowadzamy zmienną `\\x`, dla której podajemy zakres, czyli `domain=0:6`. Oznacza to, że bierzemy x z przedziału [0,6]. Następnie po komendzie plot podajemy współrzędne rysowanych punktów jako `(\\x,{funkcja x})`, np.\n",
    "\n",
    "```latex\n",
    "\n",
    "    \\draw [thick,domain=0:6] plot (\\x, {(\\x*\\x)/15});\n",
    "```\n",
    "\n",
    "TikZ ma również wbudowanych wiele funkcji matematycznych takich jak:\n",
    "`factorial(\\x)`, `sqrt(\\x)`, `pow(\\x,y)`, `exp(\\x)`, `ln(\\x)`, `log10(\\x)`, `log2(\\x)`, `abs(\\x)`, `mod(\\x,y)` - (x modulo y), `round(\\x)`, `floor(\\x)`, `ceil(\\x)`, `sin(\\x r)`, `cos(\\x r)`, `tan(\\x r)`, `min(\\x,y,)`, `max(\\x,y)` itp. Przykład zastosowania funkcji sinus:\n",
    "\n",
    "\n",
    "``` latex\n",
    "    \\draw [red,domain=0:2 * pi] plot (\\x, {2 * sin(\\x r)+2});\n",
    "```\n",
    "\n",
    "**Przykład 4.**\n",
    "\n",
    "```latex\n",
    "\\begin{tikzpicture}\n",
    "\t\\draw [<->] (0,4.1) -- (0,0) -- (6.5,0);\n",
    "\t\\draw [help lines] (0,0) grid (6.5,4.1); %siatka\n",
    "\t\\node [below] at (6.5,0) {\\(x\\)}; \n",
    "\t\\node [left] at (0,4) {\\(y\\)};\n",
    "\t\\draw [thick,domain=0:6] plot (\\x, {(\\x*\\x)/15});\n",
    "\t\\draw [red,domain=0:2*pi] plot (\\x, {2*sin(\\x r)+2});\n",
    "\\end{tikzpicture}\n",
    "```\n",
    "\n",
    "### Pakiet pgfplots\n",
    "\n",
    "Pakiet **pgfplots** umożliwia nam tworzenie bardziej zaawansowanych wykresów i grafik. Korzystanie z tego pakietu rozpoczynamy od dołączenia odpowiedniej biblioteki zaraz po deklaracji \\usepackage{tikz}\n",
    "\n",
    "```latex\n",
    "    \\usepackage{pgfplots}\n",
    "```\n",
    "Aby nie było problemów z kompilacją można następnie dodać:\n",
    "```latex\n",
    "    \\pgfplotsset{width=10cm,compat=1.9}\n",
    "```\n",
    "Przejdźmy teraz do rysowania wykresów. Zacznijmy od bardzo prostego przykładu, gdzie narysujemy wykres funkcji wykładniczej. W celu narysowania układu współrzędnych stosujemy komendę \n",
    "```latex\n",
    "    \\begin{axis} \n",
    "    %tu pojawi się nasz wykres \n",
    "    \\end{axis}, \n",
    "```\n",
    "natomiast aby narysować wykres funkcji użyjemy komendy *\\addplot*:\n",
    "```latex\n",
    "    \\begin{tikzpicture}\n",
    "    \t\\begin{axis}\n",
    "    \t\t\\addplot {exp(x)};\n",
    "    \t\\end{axis}\n",
    "    \\end{tikzpicture}\n",
    "```\n",
    "\n",
    "Proszę zwrócić uwagę, że pgfplots automatycznie dobiera zakres dziedziny i przeciwdziedziny oraz układ współrzędnych. Jeśli chcemy mieć większą kontrolę nad tym, jak wyglądać będzie tworzony przez nas wykres, możemy zdefiniować odpowiednie parametry. Np. w celu opisania osi układu współrzędnych nadajemy wartości zmiennym *xlabel* oraz *ylabel*. Z kolei parametr *axis lines* odpowiada za położenie osi układu współrzędnych (domyślnie ustawione na box tak jak w poprzednim przykładzie, inne opcje to *left, middle, center, right, none*). Podobnie dla funkcji *addplot* możemy zadać dziedzinę podając zakres zmiennej *domain*, z kolei zmienna *samples* odpowiada za gęstość wykresu (im wyższa wartość, tym punkty wykresu są nanoszone gęściej i wykres jest dokładniejszy, niestety odbywa się to kosztem czasu). \n",
    "\n",
    "**Przykład 5.**\n",
    "\n",
    "```latex\n",
    "    \\begin{tikzpicture}\n",
    "    \t\\begin{axis}[\n",
    "    \t\taxis lines = center,\n",
    "    \t\txlabel = \\(x\\), %etykieta osi OX\n",
    "    \t\tylabel = {\\(f(x)\\)}, %etykieta osi OY\n",
    "    \t\t]\t\n",
    "    \t\t\\addplot [\n",
    "    \t\tdomain=-5:5, %dziedzina\n",
    "    \t\tsamples=100, %jak gęsto rysowany wykres\n",
    "    \t\tcolor=red,\n",
    "    \t\t]\n",
    "    \t\t{x^ 3 - 2*x^2 -2*x + 1};\n",
    "    \t\t\\addlegendentry{\\(x^ 3 - 2x^2 - 2x + 1\\)} %dodanie nazwy funkcji do legendy\n",
    "    \t\t\\addplot [\n",
    "    \t\tdomain=-5:5, \n",
    "    \t\tsamples=100, \n",
    "    \t\tcolor=blue,\n",
    "    \t\t]\n",
    "    \t\t{x^3 - 3*x + 2};\n",
    "    \t\t\\addlegendentry{\\(x^3 - 3x + 2\\)} %dodanie nazwy funkcji do legendy\n",
    "    \t\\end{axis}\n",
    "    \\end{tikzpicture}\n",
    "```\n",
    "\n",
    "Pakiet pgfplots umożliwa również tworzenie innego rodzaju wykresów, np. wykresy słupkowe, wykresy powstałe poprzez naniesienie zestawu danych, czy bardziej zaawansowane wykresy 3D."
   ]
  },
  {
   "cell_type": "markdown",
   "id": "48c853ec",
   "metadata": {},
   "source": [
    "## Tabele\n",
    "\n",
    "Najprostsze tabele w LaTeXu tworzymy za pomocą środowiska **tabular**. Nie wymaga to inicjowania żadnego pakietu. Środowisko tabular posiada dodatkowy obowiązkowy argument specyfikacji tabeli, który definiuje liczbę kolumn i sposób ich wyrównania: \n",
    "\n",
    "- l (wyrównywanie do lewej),  \n",
    "\n",
    "- r (wyrównywanie do prawej)  \n",
    "\n",
    "- c (wycentrowanie). \n",
    "\n",
    "Np. `\\begin{tabular}{ccc}` deklaruje tabele o trzech wycentrowanych kolumnach.  \n",
    "\n",
    "Tekst należący do różnych kolumn rozdzielamy znakiem `&` a wiersz (poza ostatnim) kończymy znakiem `\\\\` (podwójny backslash).   \n",
    "\n"
   ]
  },
  {
   "cell_type": "markdown",
   "id": "8088bbc3",
   "metadata": {},
   "source": [
    "**Przykład 6.** Generujemy prostą tabelę: \n",
    "\n",
    "```latex \n",
    "\n",
    "\\begin{tabular}{rlcc} \n",
    "Przedmiot & Prowadzący & Wymiar & Ocena  \\\\ [1.0ex] \n",
    "Analiza matematyczna & Prof. A. Kowalski & 60 godz. & 5.0 \\\\ \n",
    "Algorytmy i struktury danych & Prof B. Górniak & 30 godz. & 5.0 \\\\ \n",
    "Wstęp do informatyki & Prof. C. Nowak & 30 godz. & 5.0\\\\ \n",
    "Wstęp do matematyki & Prof. D. Ratajczak & 30 godz & 5.0 \\\\ \n",
    "\\end{tabular} \n",
    "```\n",
    "\n",
    "Linie pionowe w tabeli możemy utworzyć przez wstawienie znaku `|` pomiędzy parametry określające położenie takstu. Np.: \n",
    "\n",
    "```latex\n",
    "\\begin{tabular}{||r|l|c||c||} \n",
    "Przedmiot & Prowadzący & Wymiar & Ocena  \\\\ [1.0ex] \n",
    "Analiza matematyczna & Prof. A. Kowalski & 60 godz. & 5.0 \\\\ \n",
    "Algebra liniowa & Prof B. Górniak & 30 godz. & 5.0 \\\\ \n",
    "Geometria elementarna & Prof. C. Nowak & 30 godz. & 5.0\\\\ \n",
    "Wstęp do  matematyki & Prof. D. Ratajczak & 30 godz & 5.0 \\\\ \n",
    "\\end{tabular} \n",
    "```\n",
    "\n",
    "Linie poziome uzyskuje się przez wstawienie pomiędzy wiersze polecenia `\\hline`, np.: \n",
    "\n",
    "```latex\n",
    "\n",
    "\\begin{tabular}{||r|l|c||c||} \\hline \n",
    "Przedmiot & Prowadzący & Wymiar & Ocena  \\\\ [1.0ex] \\hline\\hline \n",
    "Analiza matematyczna & Prof. A. Kowalski & 60 godz. & 5.0 \\\\ \\hline \n",
    "Algebra liniowa & Prof B. Górniak & 30 godz. & 5.0 \\\\ \\hline \n",
    "Geometria elementarna & Prof. C. Nowak & 30 godz. & 5.0\\\\ \\hline \n",
    "Wstęp do  matematyki & Prof. D. Ratajczak & 30 godz & 5.0 \\\\ \\hline \n",
    "\\end{tabular} \n",
    "```"
   ]
  },
  {
   "cell_type": "markdown",
   "id": "2a9eeb03",
   "metadata": {},
   "source": [
    "Jeśli chcemy utworzyć kolumnę o ustalonej szerokości, z obustronnym wyrównaniem (justowaniem), wówczas używamy parametru `p{szerokość}`.  Jeśli pewien sposób formatowania powtarza się w paru sąsiednich kolumnach, to możemy użyć symbolu `*{k }{specyfikacja }`, który oznacza k-krotne użycie parametru specyfikacja . Na przykład zapis `|*{5}{r|}` jest równoważny parametrom |r|r|r|r|r|.  \n",
    "\n",
    "Polecenie `\\multicolumn{ilość }{specyfikacja }{tekst }` tworzy komórki rozciągające się na kilka kolumn. Argument ilość określa liczbę połączonych kolumn. Argument specyfikacja ma takie samo znaczenie jak dla tabular oraz tekst jest tekstem wpisanym w tworzonej komórce. Np. \n",
    "\n",
    "```latex\n",
    "\n",
    "\\begin{tabular}{||*{2}{p{4cm}|}*{2}{c||}} \\hline \n",
    "\\multicolumn{4}{|c|}{\\textbf{Mój Indeks}} \\\\ \\hline \\hline \n",
    "Przedmiot & Prowadzący & Wymiar & Ocena \\\\ [1.0ex] \\hline \n",
    "Analiza matematyczna & Prof. A. Kowalski & 60 godz. & 5.0 \\\\ \\hline \n",
    "Algebra liniowa & Prof B. Górniak & 30 godz. & 5.0 \\\\ \\hline \n",
    "Geometria & prof. G. Geometryczny & 30 godz. & 5.0 \\\\ \\hline \n",
    "Wstęp do  matematyki & Prof. D. Ratajczak & 30 godz & 5.0 \\\\ \\hline \n",
    "\n",
    "\\end{tabular} \n",
    "```\n",
    "\n",
    " \n",
    "\n",
    "### Wstawianie TABEL do tekstu \n",
    "\n",
    " \n",
    "\n",
    "Tabelę można wstawić do tekstu umieszczając ją bezpośrednio w tym miejscu w którym powstała lub umieszczając ją w środowisku table. Pozwala ono na dodanie opisu tabeli oraz automatyczne numerowanie tabel. Ponadto umożliwia odwołanie w tekście do konkretnej tabeli przy pomocy polecenia \\ref{etylieta}. Ważne aby etykieta znalazła się wewnątrz środowiska caption (podpis). Środowisko table ma również opcjonalny argument zapisywany zaraz po otwarciu, który pozwala określić miejsce umieszczenia w tekście naszej tabeli. Domyślnie tabela jest umieszczana u góry strony (agrument t - top) ale można ją też umieścić na dole strony (b - bottom) lub w miejscu jej wystąpienia (h - here), ale nie zawsze jest to możliwe gdy za mało jest tu miejsca.  \n",
    "\n",
    "\n",
    "```latex\n",
    "\n",
    "\n",
    "\\begin{table}[h] \n",
    "\\begin{tabular}{||*{2}{p{4cm}|}*{2}{c||}} \\hline \n",
    "\\multicolumn{4}{|c|}{\\textbf{Mój Indeks}} \\\\ \\hline \\hline \n",
    "Przedmiot & Prowadzący & Wymiar & Ocena \\\\ [1.0ex] \\hline \n",
    "Analiza matematyczna & Prof. A. Kowalski & 60 godz. & 5.0 \\\\ \\hline \n",
    "Algebra liniowa & Prof B. Górniak & 30 godz. & 5.0 \\\\ \\hline \n",
    "Geometria & prof. G. Geometryczny & 30 godz. & 5.0 \\\\ \\hline \n",
    "Wstęp do  matematyki & Prof. D. Ratajczak & 30 godz & 5.0 \\\\ \\hline \n",
    "\\end{tabular} \n",
    "\n",
    "\\vspace{-0.2cm} \n",
    "\\caption{To jest tabela z argumentem [h] \\label{tab:1}} \n",
    "\\end{table} \n",
    "```\n",
    " \n",
    "\n",
    "Jeżeli podpis `\\caption{}` umieścimy przed `\\begin{tabular}` to opis tabeli będzie ponad jej treścią. Poniższy przykład z dodatkowo wycentrowaną w poziomie tabelą. \n",
    "\n",
    " \n",
    "```latex\n",
    "\n",
    "\\begin{table}[b] \n",
    "\\begin{center} \n",
    "\\caption{To jest tabela z argumentem [b] \\label{tab2}} \n",
    "\\vspace{0.1cm} \n",
    "\\begin{tabular}{||*{2}{p{4cm}|}*{2}{c||}} \\hline \n",
    "\\multicolumn{4}{|c|}{\\textbf{Mój Indeks}} \\\\ \\hline \\hline \n",
    "Przedmiot & Prowadzący & Wymiar & Ocena \\\\ [1.0ex] \\hline \n",
    "Analiza matematyczna & Prof. A. Kowalski & 60 godz. & 5.0 \\\\ \\hline \n",
    "Algebra liniowa & Prof B. Górniak & 30 godz. & 5.0 \\\\ \\hline \n",
    "Geometria & prof. G. Geometryczny & 30 godz. & 5.0 \\\\ \\hline \n",
    "Wstęp do  matematyki & Prof. D. Ratajczak & 30 godz & 5.0 \\\\ \\hline \n",
    "\\end{tabular} \n",
    "\\end{center} \n",
    "\\end{table}\n",
    "```\n",
    "\n",
    "### Tabele - dodatkowe pakiety\n",
    "\n",
    "Szereg dodatkowych narzędzi w pracy z tabelami oferują LaTeXowe pakiety. Wśród nich wyróżnić można:\n",
    "- array\n",
    "- dcolumn\n",
    "- booktabs.\n",
    "\n",
    "Pakiet `array` rozszerza możliwości środowiska `array` i `tabular`, pozwalając na lepsze definiowanie formatowania kolumn, w tym dodawanie komend przed i po zawartości komórki. Pakiet `dcolumn` wprowadza nowy typ kolumny `D`, który umożliwia wyrównanie liczb według separatora dziesiętnego, co jest przydatne przy tworzeniu tabel z danymi numerycznymi. Z kolei `booktabs` oferuje zestaw komend do tworzenia profesjonalnie wyglądających tabel, z lepszymi odstępami i liniami poziomymi (takimi jak `\\toprule`, `\\midrule` i `\\bottomrule`), które pomagają w czytelności i estetyce tabel."
   ]
  },
  {
   "cell_type": "markdown",
   "id": "5374ff79",
   "metadata": {},
   "source": [
    "## Klasa Beamer\n",
    "\n",
    "Do tej pory tworzyliśmy w LaTeX-u dokumenty w klasie *article*. Na tych zajęciach zobaczymy jak za pomocą LaTeX-a tworzyć eleganckie prezentacje dzięki klasie **Beamer**. \n",
    "\n",
    "Preambułę rozpoczynamy poleceniem `\\documentclass{beamer}`. Deklarujemy standardowe pakiety oraz informacje o autorze i tytule. Możemy dodać również afiliację. Następnie w części głównej poleceniem  `\\frame{\\titlepage}` dodajemy slajd tytułowy:\n",
    "\n",
    "**Przykład 7.** \n",
    "\n",
    "```latex\n",
    "\n",
    "    \\documentclass{beamer}\n",
    "    \n",
    "    \\usepackage[utf8]{inputenc}\n",
    "\t\\usepackage{polski} \n",
    "    \n",
    "    \\title{Prezentcja}\n",
    "    \\author{Autor Dokumentu}\n",
    "    \\institute{Uniwersytet im. Adama Mickiewicza}\n",
    "    \\date{2021}\n",
    "    \n",
    "    \\begin{document}\n",
    "    \n",
    "    \\frame{\\titlepage}\n",
    "    \n",
    "    \\end{document}\n",
    "    \n",
    "```\n",
    "\n",
    "Slajdy w Beamerze tworzyć będziemy dzięki środowisku `frame`:\n",
    "\n",
    "```latex\n",
    "\t\\begin{frame}{Tytuł ramki}\n",
    "\t    To jest przykładowy slajd.\n",
    "    \\end{frame}\n",
    "```\n",
    "\n",
    "Standardowo wszystko co znajduje się wewnątrz środowiska `frame` będzie wyświetlane na slajdzie. Możemy opcjonalnie nadać tytuł slajdowi poprzez umieszczenie nazwy w nawiasie klamrowym zaraz po  `\\begin{frame}`.\n",
    "\n",
    "Należy podkreślić jednak, że frame, czyli ramka, nie do końca odpowiada pojedynczemy slajdowi. Całą zawartość ramki możemy wyświetlać sekwencyjnie odsłaniając na kolejnych slajdach jej kolejne fragmenty, przez co powstanie nam jakaś liczba slajdów odpowiadająca jednej ramce. \n",
    "\n",
    "### Strona tytułowa\n",
    "\n",
    "Na razie skupmy się na stronie tytułowej. Oprócz informacji zamieszczonych powyżej możemy do strony tytułowej dodać również podtytuł, większą liczbę autorów, każdemu przypisując stosowną afiliację, możemy też umieścić logo. Poniżej w nawiasach kwadratowych umieszczamy skrócone nazwy, które mogą nam się później przydać gdy zmienimy szablon prezentacji. \n",
    "\n",
    "    \\title[Prezentacja]{Pierwsza prezentacja w Beamerze}\n",
    "    \\subtitle{Nauka podstaw Beamera}\n",
    "    \n",
    "    \\author[Pierwszy, Drugi]{Autor Pierwszy\\inst{1} \\and Autor Drugi\\inst{2}}\n",
    "    \\institute[UAM, PP]\n",
    "    {\n",
    "      \\inst{1}%\n",
    "      Wydział Matematyki i Informatyki\\\\\n",
    "      Uniwersytet im. Adama Mickiewicza\n",
    "      \\and\n",
    "      \\inst{2}%\n",
    "      Wydział Inżynierii Mechanicznej\\\\\n",
    "      Politechnika Poznańska\n",
    "    }\n",
    "    \n",
    "    \\date[2021]{Poznań, Grudzień 2021}\n",
    "    \n",
    "    %\\logo{\\includegraphics[height=1.5cm]{latex-logo.png}}\n",
    "\n",
    "### Spis treści\n",
    "\n",
    "W celu stworzenia spisu treści prezentacji tworzymy nową ramkę zawierającą komendę `\\tebleofcontents`.\n",
    "\n",
    "```latex\n",
    "    \\begin{frame}{Spis treści}\n",
    "\t    \\tableofcontents\n",
    "    \\end{frame}\n",
    "```\n",
    "\n",
    "Spis treści będzie uzupełniał się automatycznie przy dodawaniu kolejnych rozdziałów komendą `\\section`, przy czym podział na rozdziały umieszczamy poza ramkami.\n",
    "\n",
    "```latex\n",
    "    \\section{Pierwsza część prezentacji}\n",
    "    \n",
    "    \\begin{frame}{Tytuł ramki}\n",
    "        To jest przykładowy slajd. \n",
    "    \\end{frame}\n",
    "    \n",
    "    \\section{Druga część prezentacji}\n",
    "    \n",
    "    \\begin{frame}\n",
    "        To jest przykładowy slajd nr 2.\n",
    "    \\end{frame}\n",
    "    \n",
    "    \\section{Trzecia część prezentacji}\n",
    "    \n",
    "    \\begin{frame}\n",
    "        To jest przykładowy slajd nr 3.\n",
    "    \\end{frame}\n",
    "```\n",
    "\n",
    "Jeśli dodatkowo chcielibyśmy przywołać spis treści na początku każdego rozdziału prezentacji, w preambule umieszczamy instrukcję:\n",
    "\n",
    "```latex\n",
    "    \\AtBeginSection[]\n",
    "    {\n",
    "        \\begin{frame}\n",
    "            \\frametitle{Spis treści}\n",
    "            \\tableofcontents[currentsection]\n",
    "        \\end{frame}\n",
    "    }\n",
    "```\n",
    "\n",
    "Dzięki tej instrukcji na początku każdego z rozdziałów pojawi się spis treści z podświetlonym aktualnym rozdziałem.\n",
    "\n",
    "### Komendy \\pause, \\visible, \\only**\n",
    "\n",
    "Beamer daje nam możliwość odsłaniania zawartości ramki sekwencyjnie, np. gdy chcemy wyświetlać punkty z listy po kolei, a nie wszystkie jednocześnie. W tym celu możemy wykorzystać polecenie `\\pause`, które najpierw wyświetla wszystko to, co znajduje się przed nim, a dopiero na kolejnych slajdach to, co znajduje się po nim:  \n",
    "\n",
    "```latex\n",
    "    \\begin{frame}\n",
    "        To jest przykładowy slajd nr 4. \\pause\n",
    "        \\vspace{5mm}\n",
    "        \n",
    "        Możemy podzielić go na fragmenty. \\pause\n",
    "        \\vspace{5mm}\n",
    "        \n",
    "        I wyświetlać zawartość w kilku etapach.\n",
    "    \\end{frame}\n",
    "```\n",
    "\n",
    "Więcej możliwości daje nam komenda `\\visible`. Dzięki niej sami możemy zdecydować w jakiej kolejności będą się wyświetlać poszczególne części ramki:\n",
    "\n",
    "```latex\n",
    "    \\begin{frame}\n",
    "    Inny sposób sekwencyjnego wyświetlania tekstu:\n",
    "    \\vspace{5mm}\n",
    "    \n",
    "    \\visible<1-2>{Ten tekst będzie widoczny tylko na pierwszych dwóch slajdach, a potem zniknie (zostanie po nim puste miejsce).}\n",
    "    \\vspace{5mm}\n",
    "    \n",
    "    \\visible<2->{Ten tekst pojawi się na drugim slajdzie.}\n",
    "    \\vspace{5mm}\n",
    "    \n",
    "    \\visible<4->{A ten dopiero na czwartym.}\n",
    "    \\vspace{5mm}\n",
    "    \n",
    "    \\visible<3->{Ten na trzecim.}\n",
    "    \\end{frame}\n",
    "```\n",
    "\n",
    "Należy zaznaczyć, że w powyższych przykładach Beamer zachowuje się w taki sposób, jakby wszystkie fragmenty ramki były cały czas obecne na slajdzie, tyle tylko że część z nich jest odsłonięta, a część nie. Jeśli natomiast chcemy, aby jakiś fragment ramki znikł ze slajdu możemy wykorzystać komendę `\\only`: \n",
    "\n",
    "    \\begin{frame}\n",
    "    \\[256 \\cdot 256 = \\only<1>{\\ ?} \\only<2->{65536} \\]    \n",
    "    \\vspace{5mm}\n",
    "    \n",
    "    \\[512 \\cdot 512 = \\visible<1-2>{\\ ?} \\visible<3->{262144} \\] \n",
    "    \\end{frame}\n",
    "\n",
    "Proszę porównać efekt użycia komend `\\only` i `\\visible`. W drugim przypadku pojawia nam się niepotrzebna pusta przestrzeń.\n",
    "\n",
    "**Gotowe szablony**\n",
    "\n",
    "Prezentacja, którą do tej pory stworzyliśmy jest dość uboga i raczej mało efektowna. Aby uzyskać ciekawszy efekt możemy zastosować jeden z gotowych szablonów. W tym celu w preambule umieszczamy komendę:\n",
    "\n",
    "    \\usetheme{Warsaw}\n",
    "\n",
    "Możemy również zmienić paletę barw poprzez użycie komendy `\\usecolortheme` zaraz za `\\usetheme`, np.\n",
    "\n",
    "    \\usecolortheme{crane}\n",
    "\n",
    "Więcej możliwości możemy zobaczyć np. tutaj:\n",
    "[https://mpetroff.net/files/beamer-theme-matrix/](https://mpetroff.net/files/beamer-theme-matrix/)\n",
    "Proszę pokazać na kilku przykładach jak zmieni się wygląd prezentacji po wybraniu różnych szablonów. \n",
    "\n",
    "**Czcionka**\n",
    "\n",
    "Inne dostępne opcje to np. zmiana rozmiaru czcionki w całej prezentacji, przy czym domyślnie rozmiar czcionki ustawiony jest na 11p. Oprócz tego dostępne są następujące rozmiary: 8pt, 9pt, 10pt, 11pt, 12pt, 14pt, 17pt, 20pt.\n",
    "\n",
    "    \\documentclass[20pt]{beamer}\n",
    "\n",
    "Podobnie możemy ustawić typ czcionki, np.:\n",
    "\n",
    "    \\usefonttheme{structurebold}\n",
    "\n",
    "Inne dostępne opcje: `structurebolditalic`, `structuresmallcapsserif`, `structureitalicsserif`, `serif` i `default`. Możemy również zaimportować biblioteki czcionek zainstalowane na naszym komputerze i następnie wykorzystać je w swojej prezentacji. \n",
    "\n",
    "## Zadanie domowe\n",
    "\n",
    "**Zadanie.** (4 pkt) Proszę stworzyć prezentację w Beamerze w jednym z wybranych szablonów na dowolny temat. Prezentacja powinna:\n",
    "\n",
    " - mieć tytuł i podtytuł,\n",
    " - mieć dwóch autorów z różną afiliacją,\n",
    " - spis treści i co najmniej trzy rozdziały,\n",
    " - zawierać jakąś grafikę (zaimportowaną) oraz dwa rysunki wykonane w Tikzie,\n",
    " - zawierać tabelę,\n",
    " - zawartość jednej z ramek powinna być wyświetlana na kilku slajdach."
   ]
  },
  {
   "cell_type": "code",
   "execution_count": null,
   "id": "433593a4",
   "metadata": {},
   "outputs": [],
   "source": []
  }
 ],
 "metadata": {
  "kernelspec": {
   "display_name": "Python 3 (ipykernel)",
   "language": "python",
   "name": "python3"
  },
  "language_info": {
   "codemirror_mode": {
    "name": "ipython",
    "version": 3
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython3",
   "version": "3.9.7"
  }
 },
 "nbformat": 4,
 "nbformat_minor": 5
}
